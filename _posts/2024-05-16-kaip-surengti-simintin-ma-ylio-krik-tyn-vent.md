---
title: Kaip surengti įsimintiną mažylio krikštynų šventę?
---

Vaiko krikštynos yra viena svarbiausių švenčių tiek tėveliams, tiek ir mažylio giminaičiams. Dažnu atveju ši šventė reikalauja didelio pasiruošimo – svarbi tinkama šventės vieta, programa, svečių ir jų vaikų užimtumas. DokiPoki animatorių komanda pateikia keletą patarimų, kaip lengvai ir be didelių rūpesčių surengti nepamirštamą mažylio krikšto šventę!

## PERSONAŽAS

Dažniausiai būtent krikštynų šventės metu mažylis pirmą kartą susitinka su mylimu personažu, todėl rekomenduojame rinktis kostiumą su atviru animatoriaus veidu. Taip pat svarbu, kad kostiumas būtų be didelių, įmantrių detalių, kurios galėtų išgąsdinti mažylį. Iš ilgametės darbo krikštynų šventėse patirties, rekomenduojame rinktis puikiai vaikučių atpažįstamus personažus, tokius kaip Bitutė, Pelytė Minė, Kakė Makė, Vienaragė ar Teletabis. 

## PROGRAMA
Krikštynų šventėje dažnai dalyvauja skirtingo amžiaus vaikai, tad svarbu atsižvelgti į programą, kuri būtų įdomi ir įtraukianti įvairaus amžiaus vaikus.

- **Šokiai** – DokiPoki animatorių komanda pasirūpina, kad šventėje netrūktų vaikams gerai pažįstamų dainelių ir šokių su lengvai įsimenamais judesiais, kad ir mažiausieji šventės dalyviai galėtų smagiai šokti!
- **Aktyvūs žaidimai** – vedame aktyvius ir nesudėtingus žaidimus, kurių metu vaikučiai lavina savo motoriką, mokosi komandiškumo, išbando savo jėgas ir, žinoma, daug juokiasi!
- **Blizgančios taturuitės** – tam, kad šventė būtų tikrai įsimintina, puošiame vaikučių rankytes spalvotomis, blizgančiomis tatuiruotėmis su pasirinktu paveikslėliu – tai puiki alternatyva veidukų dažymui spalvotais dažais, jas mielai sutinka pasidaryti net ir mažiausieji šventės dalyviai! 
- **Balionų lankstymas** – ilgi, lankstomi balionai patinka tiek mažyliams, tiek ir vyresniems vaikams. Mažiesiems galime pasiūlyti įvairių gyvūnėlių figūras (drugelį, šuniuką, žirafą ar triušiuką), vyresniems – kardus ar gėlytes.
- **Dideli muilo burbulai** – kadangi krikštynų šventės dažniausiai vyksta vėlyvą pavasarį ir vasarą, kaip didžiausią programos akcentą siūlome įtraukti ir didelius muilo burbulus! Vaikučiams patinka ne tik gaudyti ir žaisti su muilo burbulais, bet ir kartu su animatoriaus pagalba juos pūsti. Jeigu svarstote apie šventės fotografą, būtent nuotraukos su dideliais muilo burbulais atrodys iš tiesų įspūdingai!

## ŠVENTĖS VIETA
Krikštynų šventei rekomenduojame rinktis sodybas ar erdves su atviromis terasomis/kiemu, kuriose vaikučiai turės daugiau erdvės bėgioti, dūgti bei žaisti su mylimu personažu!

Tikimės, kad šie patarimai Jums padės surengti iš tiesų nepamirštamą ir smagią krikštynų šventę!

Su 🤍 DokiPoki personažai!
