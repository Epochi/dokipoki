---
published: true
title: Mylimiausi vaikų personažai
---

Kiekvienas vaikas turi vieną ar kelis mėgstamiausius super herojus ar pasakų veikėjus, su kuriais svajoja susitikti ir smagiai praleisti laiką drauge. Kartais vaikams būna sunku išsirinkti iš daugybės mūsų siūlomų personažų, todėl, kad palengvintume Jums šventės organizavimą, sudarėme dešimties personažų sąrašą, kurie metai iš metų lieka mylimiausiais įvairaus amžiaus vaikų veikėjais.

## TOP 10 PERSONAŽŲ:
<!--more-->

**ŽMOGUS VORAS**
+ Šis personažas yra dažniausiai pasirenkamas mūsų klientų tiek berniukų, tiek mergaičių šventėse. 
+ Niekada nepritrūkstantis jėgų ir energijos; ypatingas Žmogus Voras gali daryti triukus ir laipioti sienomis; įkvepia vaikus būti stipriais ir rasti savo super galias. 
+ Rekomenduojamas vaikams nuo 4 metų, kadangi animatoriaus veidas būna uždengtas, o mažesni vaikučiai gali išsigąsti, nes jiems svarbu matyti žmogaus emocijas.

**ELZA**
+ Ledo šalies karalienė, kuri kartu į šventę gali atsivesti sesę Aną ir geriausią draugą Olafą.
+ Nors rankomis kuria šaltį ir ledą, širdimi skleidžia didelę šilumą; nukelia vaikus į stebuklingą ir burtų kupiną Ledo šalį; moka prajuokinti kiekvieną.
+ Tinka visų amžių vaikams, populiariausia nuo trijų iki šešerių metų amžiaus mergaičių tarpe.

**VIENARAGĖ**

+ Tai vienas gražiausių ir stebuklingiausių mūsų personažų. 
+ Gyvena vaivorykštėje; geriausi draugai – drugeliai ir fėjos; moka kiekvieną vaiką paversti stebuklingu vienaragiu; labai mėgsta blizgučius ir jais puošti vaikučių žandukus.
+ Tinka visų amžių vaikams.

**KAKĖ MAKĖ**
+ Visų vaikų mėgstamiausia pasakų herojė ir patarėja įvairiausiais klausimais.
+ Labai išdykusi; nenustygsta vietoje ir tuo užkrečia kitus vaikus; pažįsta Netvarkos Nykštuką; sukuria svajonių gimtadienį; gali duoti patarimų, kaip smagiausiai tvarkytis žaislus, valytis dantukus ir drąsiai, plačiai svajoti.
+ Tinka netgi patiems mažiausiems, rekomenduojama iki septynerių metukų amžiaus vaikams.

**PELYTĖ MINĖ**
+ Mylimiausia pelytė dažniausiai pasirenkama pirmiesiems gimtadieniams ir krikštynoms.
+ Ypatingai miela ir draugiška; savo šypsena užkrečia kitus; labai stilinga; labai mėgsta žaisti su vaikais.
+ Labiausiai tinka patiems mažiausiems vaikams, rekomenduojama iki penkerių metukų.

**BETMENAS**
+ Tai super herojus iš Gothamo miesto, kuris Betmenobiliu atskubės į šventes, kad pradžiugintų visus vaikus.
+ Labai drąsus ir stiprus, gali laimėti virvės traukime prieš visus vaikus; šikšnosparnių užkalbėtojas; visada pasiruošęs priimti iššūkius.
+ Kadangi šis personažas slepiasi po kauke, rekomenduojamas nuo 4 metų amžiaus.

**HARIS POTERIS**
+ Geriausias Hogvartso burtų mokyklos mokinys, kuris kartu į vaikų šventes gali atsivesti savo geriausią draugę Hermioną.
+ Labai protingas ir moka visus burtažodžius; žino, kur ieškoti horokrusų; moka skristi šluota; gali išmokyti iškviesti gynėją.
+ Labiausiai mėgstamas šiek tiek vyresnių vaikų personažas, kurie jau matė Hario Poterio filmus ar skaitė knygas.

**ŠUNYČIAI PATRULIAI CHASE IR SKYE**
+ Labai išpopuliarėję ir vis didesnio dėmesio susilaukiantys personažai. 
+ Labai paslaugūs, padės bet kokioje bėdoje; bebaimiai; puikiai moka išlaikyti vaikų dėmesį; lavina kitų gebėjimą dirbti komandoje; gali tapti ištikimiausiais vaikų draugais.
+ Tinka visų amžių vaikams, labiausiai rekomenduojami nuo dviejų iki penkerių metukų.

**KOSMONAUTAI**
+ Labiausiai mylimi vaikų, mėgstančių eksperimentuoti ir kurti stebuklus.
+ Gali atskleisti paslaptį, kaip nukeliauti į kosmosą; moka šokti kosminius šokius; gali išmokyti bendrauti su ateiviais; labai mėgsta valgyti garuojančius kukurūzus.
+ Tinka visų amžių vaikams, bet labiausiai sužavi vaikus nuo 4 metų.

**FĖJA**
+ Ypatingo grožio mistinis personažas, trokštantis sužavėti kiekvieną vaiką.  
+ Moka skraidyti; gyvena užburtajame miške; labai išdykusi ir labai mėgsta žaisti; gali supažindinti su kitais stebuklingais herojais; įkvepia vaikus kūrybingumo.
+ Tinka visų amžių vaikams, labiausiai mėgstama mergaičių. 
+ Labai tinka krikštynoms, pirmojo gimtadienio šventei.

Štai ir susipažinote su mylimiausiais visų laikų personažais! Labai tikimės, kad tai padės Jums ir Jūsų vaikams lengviau išsirinkti personažą Jūsų nepamirštamai šventei ir nudžiuginti mažuosius!

Iki susitikimo!

Su 🤍 DokiPoki personažai!
