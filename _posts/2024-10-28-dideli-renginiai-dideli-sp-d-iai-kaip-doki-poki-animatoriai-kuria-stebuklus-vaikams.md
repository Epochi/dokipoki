---
published: true
title: >-
  Dideli renginiai, dideli įspūdžiai: kaip Doki Poki animatoriai kuria stebuklus
  vaikams
---

Neretai susilaukiame klausimų, ar galime surengti nepamirštamą renginuką įmonių darbuotojų vaikams ar miesto šventės svečiams. Žinoma, tvirtai atsakome TAIP! Doki Poki personažai turi daug patirties dirbant su dideliu vaikų skaičiumi ir puikiai prisitaiko prie klientų bei vaikučių poreikių. Paruošėme Jums  keletą patarimų, kad didelės šventės praeitų kuo sklandžiau ir smagiau! 

## PROGRAMA
- Dideliuose renginiuose kiekvienas vaikas nori būti pastebėtas ir iš šventės išeiti su didžiule šypsena. Tokiems renginiams rekomenduojame rinktis **įspūdingesnes programas** ir veiklas, kurioms niekas neliktų abejingas.

	- Įvairūs azoto, sauso ledo, ugnies eksperimentai
	- Spalvotų miltelių mūšis – tai itin smagi veikla vaikams, nebijantiems susitepti vaivorykštės spalvomis
	- Putų patranka – šiltojo sezono metu pradžiugina kiekvieną
	- Milžiniški burbulai
	- Didžiulių spalvotų kamuolių diskoteka

- Turime įvairių programų su atrinktomis smagiausiomis veiklomis: Kosminė programa, Hogvartso programa, Šunyčių Patrulių misija, Kaip Grinčas vogė Kalėdas ir dar daugiau. 

- Taip pat reikėtų nepamiršti skirti dėmesio **visus apjungiančioms veikloms**, kaip masiniai šokiai ir komandiniai žaidimai. 

- Mums labai svarbu iš klientų sužinoti kuo daugiau detalių apie šventę. Jeigu renginys turi kokią nors temą, pavyzdžiui, saugaus eismo ar naujo žaislo pristatymo, pasidalinkite tuo su mumis ir galėsime Jums sukurti **specializuotas programas**, tokias kaip orientacinės varžybos, įvairios užduotys ir galvosūkiai ar kūrybinės dirbtuvės. 

## KITI PATARIMAI
- Jeigu renginio trukmė ilgesnė nei 2 valandos, reikėtų apsvarstyti trumpas **pertraukėles** vaikams. Ilgai trunkantys užsiėmimai išvargina vaikus, jiems būna sunkiau išlaikyti susidomėjimą, todėl tikrai reikalinga šiek tiek atsipūsti ir grįžti prie veiklų su nauja energija. 

- Suprantama, kad kuo daugiau vaikų – tuo didesnis amžiaus skirtumas, vadinasi, skiriasi ir susidomėjimas veiklomis. Tokiu atveju siūlome paskirstyti veiklas ir animatorius į kelias **stoteles**, po kurias vaikučiai galėtų vaikščioti pagal savo norus. Pavyzdžiui, eksperimentų stotelė, blizgučių ir veidukų piešimo stotelė, smagioji aktyvių žaidimų stotelė. 

- Taip pat vaikučių srautą skirstant stotelėmis galime sugalvoti Jums tinkamą būdą, kad vaikučiai aplankytų visas stoteles, pavyzdžiui, lipdukų rinkimas kiekvienoje stotelėje. 

Tikimės, kad šie patarimai pagelbės Jums organizuojant didelius renginukus!

Su 🤍 DokiPoki personažai!
